
För att få så bra skydd mot pollenallergi som möjligt gäller det att hitta rätt medicin. Som grundskydd bör man ha en tablett som innehåller ett bra verksamt ämne.

## Skillnader mot pollenj

Är det någon skillnad på Loratadin och Desloratadin? Åsikterna går isär.

>"För de allra flesta patienter spelar det ingen roll vilket av dessa läkemedel patienten får men företaget bakom har lyckats med sin marknadsföring."

***Källa:*** *[Läkemedelsvärlden](http://www.lakemedelsvarlden.se/dyr-allergimedicin-skrivs-ut-i-onodan/)*

Artikeln i sin helhet pekar på att skillnaderna inte är speciellt stora, men att det är dyrare med Desloratadin. Det kan tilläggas att sedan artikeln skrevs så är Desloratadin receptfritt. Priserna har med stor sannolikhet också förändrats sedan dess.

Jag har personligen provat både Loratadin och Desloratadin och på mig ger de exakt samma effekt men också samma biverkningar, exempelvis muntorrhet. Så i mitt tycke påverkar de kroppen på samma sätt. Dock kan det vara individuellt också.

Det finns en diskussion som heter [Clarityn vs Aerius](https://www.flashback.org/t1526225) på Flashback med lite olika åsikter.

##  Loratadin - Clarityn

Ett av de vanligaste allergimedicinerna är Clarityn. Den har funnits på marknaden i många år och som verksamt ämne används Loratadin. Oftast kan man hitta tabletter där det står Loratadin istället för Clarityn. Det är samma innehåll men en annan tillverkare, vilket ofta gör priset billigare.

(image: 512px-loratadine.svg.png)

*Bild från [Wikipedia](https://en.wikipedia.org/wiki/File:Loratadine.svg)*

**Mer information:** [FASS](https://www.fass.se/LIF/product?userType=2&nplId=19890203000017) och [1177](https://www.1177.se/Stockholm/Fakta-och-rad/Lakemedel-A-O/Loratadin/)

## Desloratadin - Aerius, Dasselta och Flynise

Något som pratats väl om är Aerius i olika forum, exempelvis på [Flashback](https://www.flashback.org/sp30272337). Här upplever personen att medicin med Desloratadin fungerar bättre än Loratadin.

På senare tid har jag inte sett Aerius, men däremot förekommer nu namnet Desloratadin på förpackningarna istället. Det är samma innehåll med andra tillverkare.

(image: 512px-desloratadine.svg.png)

*Bild från [Wikipedia](https://en.wikipedia.org/wiki/File:Desoratadine.svg)*

**Mer information:** [FASS](https://www.fass.se/LIF/product?userType=2&nplId=20010115000042) och [1177](https://www.1177.se/Stockholm/Fakta-och-rad/Lakemedel-A-O/Desloratadin/)